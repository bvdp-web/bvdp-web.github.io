---
title: Wetenschap zonder Wetenschap – Hebreeën 11:1
date: 2024-05-18
description: Het geloof nu is een vaste grond der dingen, die men hoopt, [en] een bewijs der zaken, die men niet ziet.
---

Wetenschap zonder Wetenschap
Een veel gestelde vraag die we al als kind stellen, is de ‘waarom’-vraag. Het begint bij hele simpele vragen en naarmate we ouder worden, worden die steeds moeilijker. Het lijkt zowat in de aard van de mens te zitten steeds alles te weten en te kunnen verklaren. Een wetenschapper is pas tevreden als hij binnen de grenzen van het menselijke beredeneren een verklaring voor het probleem of een antwoord op de vraag heeft kunnen formuleren.  
Echter lijkt de Hebreeënschrijver een antwoord te hebben op allerlei menselijke vragen zonder dat bij het antwoord menselijke redenatie van pas komt. Als we naar Hebreeën 11:1 kijken, vallen er drie dingen op: geloof, hoop en niet zien. Deze drie vormen de vaste grond en het bewijs voor het geloof. “Het geloof nu is een vaste grond der dingen, die men hoopt, [en] een bewijs der zaken, die men niet ziet.” Dit is niet zozeer bedoelt als een woordenboek definitief van geloof, maar als benadrukking en ten toonstelling naar de praktijk van het geloof. Dit wordt duidelijk uit het feit dat “door het geloof” zo’n veertig keer verhaald wordt in het hoofdstuk. Geloof en wat het inhoud is geen dood iets. Het is actueel; het is leven. Het is bewijs alsof het gebaseerd is op argumenten of discussies, van de waarheid of realiteit van iets. Geloof is de verificatie van de onzichtbare dingen. Ik zou graag deze drie nader willen uitwerken, namelijk: ten eerste: geloof, ten tweede: hoop, en tot slot: niet zien.  

Geloof, wat is het? Vaak wordt geloof gebruikt, is zinnen zoals: “Ik geloof dat de bus om 14:00 komt.” Of: “Ik geloof van wel.” Het drukt altijd een bepaalde mate van onzekerheid uit die aanzet tot handelen. Je zorgt dat je bij het bushokje bent. Daarentegen drukt geloof hier in de Hebreeënbrief een bepaalde zekerheid uit. Het is geloven in de zin van volledig vertrouwen en vertrouwen hebben in. Wie had anders als een Abraham zijn zoon Izak geofferd. Of wie had zoals een Gideon Barak en David met een klein en minderwaardig leger gevochten tegen veel grotere en betere legers. Het is immers wetenschappelijk bewezen dat grotere en betere legers winnen van kleinere en minderwaardige legers en toch gebeurde dat niet, maar gebeurde het tegenovergestelde. Toch bleef Izak leven. Geloof in een zeker weten van de menselijke onzekere toekomst, die God voor ons heeft weggelegd. God voorziet en belooft altijd wel iets vele malen beters dan wij kunnen voorzien (vs. 10), want het dwaaste van God is altijd wijzer dan het wijste van de mens. Geloof is een ijzersterk vertrouwen in en op God die alles beter ziet en ook meer ziet dan wij, zoals een vader meer ziet en weet dan zijn kleine kind. Het is zoals iemand eens zei: “Geloof opereert niet in de werkelijk van het mogelijke. Er is geen eer en glorie voor God in dat wat menselijk mogelijk is. Geloof begint waar mensenkennis en kracht eindigt.” En elke keer als de uitkomst van het vertrouwen in God goed is, groeit je geloof. En als dan de uitkomst uitblijft of voor jou onzichtbaar is, heb je die vaste grond in Hem waardoor je kan blijven leven. Dan heb je de zekerheid dat het goed zal zijn waar Hij je leidt, ook al weten wij het niet. Want “wat de toekomst brenge moge, mij geleidt des Heeren hand; … al begrijpt mijn ziel U niet.”  
Het gaat in vers 1 dus niet zozeer om de dingen die op zichzelf onzichtbaar zijn voor onze vijf zintuigen in deze wereld, maar het gaat om de dingen die nog niet zichtbaar zijn in het huidige tijdperk van geloof. Op dezelfde manier zagen de aartsvaders, wat de Hebreeënschrijver verder benoemt in de “wolk van getuigen”, wat God had beloofd, maar “van verre”. De dingen “die nog niet gezien werden” van vers 7 zijn hierin ook een versterkende echo. Geloof gaat om het “wij zien nu door een spiegel in een duistere rede, maar alsdan [zullen] [wij] [zien] aangezicht tot aangezicht; nu ken ik ten dele, maar alsdan zal ik kennen, gelijk ook ik gekend ben.” En het hopen op en verwachten hiervan.  
Waar geloven, zoals ieder gezegd, vaak als subjectief wordt gezien, wordt hier met het geloof iets objectiefs bedoeld. Het is werkelijkheid, substantie. Het geloof is geen hopen op iets subjectiefs, iets wat je zelf maar kan invullen, een onzekerheid. Het is echt. Deze betekenis wordt ook gestaafd door andere Joodse en Grieks literatuur als ook de Septuaginta. Ook sluit deze objectieve opvatting van het Griekse woord voor geloof: *hypostasis* aan bij het toekomstgerichte aspect van geloof dat herhaaldelijk naar voren komt in Hebreeën 11. Vanuit dit perspectief bezien is ‘geloof’ iets objectiefs dat in het hier en nu aan de dingen waarop wordt gehoopt “een substantiële realiteit geeft, die zich op Gods vastgestelde tijd zal ontvouwen”. Het is “de hoop der belofte, die van God tot de vaderen geschied is;” (Hand. 26:6).  

Het tweede element dat in Hebreeën 11:1 voorkomt, is hoop. Hoop wordt hier omschreven als het huis dat gebouwd is op het fundament van geloof. Zonder geloof geen hoop dus. Maar wat is hoop en wat hoop je. Als we hoofdstuk 11 lezen, wordt er altijd op het goede gehoopt, nooit op het slechte. Wij als mensen hopen weleens dat iemand iets overkomt als ons iets wordt aangedaan. Een soort “boontje komt om z’n loontje”. Echter, deze christelijke hoop hoopt altijd het goede. Het kan nog voor in dit leven zijn, maar ook voor het eeuwig leven. Velen die genoemd worden door de schrijver van het hoofdstuk hoopten op iets wat ze hun leven niet gezien hebben. Dit wil niet zeggen dat het altijd maar goed gaat in een mensenleven; zie maar vers 35-38. Hoop is dus ook iets waar je als mens geen invloed op hebt. Of beter gezegd, datgene wat wordt gehoopt, is iets wat buiten je eigen menselijkheden mogelijkheden ligt. Vaak of minder vaak durven we niet te hopen, omdat we bang zijn dat datgene wat we hoopten niet uitkomt en dat we dan teleurgesteld raken. Toch moet dit je niet van weerhouden te blijven hopen. Abraham hoopte door het geloof dat hij Izak levend terug zou krijgen. De mensen uit vers 37 die werden gestenigd en in stukken gezaagd, hoopten ook op verlossing en leven en toch stierven ze. Hadden ze dan verkeerd gehoopt of te weinig geloof? Nee, want God voorzag namelijk iets beters (vs. 40).  
Verder is niet durven hopen, omdat we bang zijn teleurgesteld te raken als het niet uitkomt, een verkeerde manier van denken. De vraag: “Wat als het niet gebeurt” is een desastreuze en verlammende vraag. Eigenlijk is het een duivelse vraag, want we hopen dan niets, dus we bidden ook niets. En dat laatste is nu juist exact wat de duivel wil. Nee, we moeten uit deze depressieve cirkel komen en juist de vraag stellen: “Wat als het wel gebeurt wat ik hoop en bid?” Want alleen dan kun je groeien. Zo zijn Henoch, Noach, Abraham, Izak, Jakob, Mozes, de richters, Samuël, David en vele anderen gezegend geworden.  
Tot slot is hopen ook een loslaten van jezelf. En dat is niet makkelijk. Maar toch is het een opdracht van Jezus om jezelf te verloochenen. Wees dan ook niet teleurgesteld als mensen anders reageren en doen of zaken anders gaan dan jij had gewenst. Het is de hoop waar Paulus over sprak in Romeinen 5:5: “En de hoop beschaamt niet, omdat de liefde Gods in onze harten uitgestort is door den Heiligen Geest, Die ons is gegeven.” en 8:24: “De hoop nu, die gezien wordt, is geen hoop; want hetgeen iemand ziet, waarom zal hij het ook hopen?” en 12:12: “Verblijdt u in de hoop. Zijt geduldig in de verdrukking. Volhardt in het gebed.” Sta open voor Zijn verrassingen en wees niet teleurgesteld in God, want hopen op de almachtige God beschaamd nooit. Met de dichter van Psalm 42 kun je dan zingen: “Hoop op God, want ik zal Hem nog loven; Hij is de menigvuldige Verlossing mijns aangezichts, en mijn God.”

Dan ben ik nu bij het laatste punt aangekomen: niet zien. Vaak wordt er gezegd dat wat we niet zien er ook niet is. Op z’n minst handelen we er ook als christenen vaak naar. God belooft je wat, je ziet het niet direct, dus leg je het maar naast je neer, je parkeert het ergens achter in je hoofd. Een filosoof zat ook met dit probleem. Hoe kan ik er zeker van zijn dat mijn stoel er is, in de kamer staat, ook al zie ik het niet. Hij kwam tot de conclusie dat we er zeker van kunnen zijn dat dingen er zijn, omdat God altijd alles ziet, ook al zien wij mensen het niet. Ik zou graag deze redenatie door willen trekken. Want als iets wat met onze menselijke ogen zichtbaar is er altijd is, dan geldt dat ook voor wat ons oog niet ziet, maar God wel. Ook al kunnen wij dingen niet verifiëren; we kunnen het toch aannemen als waar, omdat God het zegt. Ook al zou de helft van de Bijbel niet waar zijn, dan is op z’n minst de boodschap ervan waar, omdat je het zelf uit Zijn mond gehoord hebt. Dat is ook de enige grond waarom bijvoorbeeld Abraham Izak kon gaan offeren. Hij wist namelijk zeker dat God hem een zoon beloofd had. God had hem dat gezegd. Hij wist het zonder twijfel. Dat God tot mensen wil spreken, geldt niet alleen voor de ‘bijzondere’ mensen uit de Bijbel, maar ook voor nu. Het is Pinksteren geweest en Gods Geest is er voor iedereen. Noem het intuïtie of geweten of Gods stem, Hij spreekt ook tot jou. Dat hoeft helemaal niet om allerlei moeilijke dingen te gaan, dat kan gewoon een antwoord zijn op jouw vraag om vergeving. Het kan ook om simpele praktische dingen gaan. En zo groeit jouw vertrouwen in God. Het is het bewijs dat elke basis voor onzekerheid wegneemt.  
Het geloof “toont het bestaan van een werkelijkheid die niet via zintuigen kan worden waargenomen”. Dit betreft zoals we zagen “dingen die nog niet gezien worden”. Zoals we al eerder zagen, is ook wordt ook dit niet als een tegenstelling tussen zichtbare en hemelse werelden bedoelt, maar als onderscheid tussen waargenomen gebeurtenissen uit het verleden en toekomstige gebeurtenissen die tot de eschatologische tijd behoren. En opnieuw bevestigt vers 7 bevestigt dit: deze nog niet geziene gebeurtenissen zijn reëel en zullen in de toekomst zichtbaar worden.  

En als God dan een keer zwijgt, kun je nog steeds of Hem aan, aan, omdat je zeker weet dat je hemelse Vader jou het goede heeft beloofd. Zo is geloof een vaste grond de dingen die je hoopt; en een bewijs van zaken die je niet ziet. Een zeker weten en hopen op een goede God die nooit een bidder liet staan en Zijn kinderen nooit beschaamd. Ik hoop voor degenen die deze hoop nog niet hebben dat door het vervolg te lezen van Hebreeën 11 toch een glimp mogen krijgen van Gods goedheid in het eeuwige leven en zeker ook nu. Wetenschap zonder wetenschap.  

Amen
