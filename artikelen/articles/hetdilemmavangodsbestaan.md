---
title: Het 'dilemma' van Gods alwetendheid, almacht en barmhartigheid
date: 2026-02-22
description: Over de (on)mogelijkheid van Gods bestaan
---

# Het 'dilemma' van Gods alwetendheid, almacht en barmhartigheid  

In veel gesprekken met ongelovigen of mensen die hun rug naar God toe hebben gekeerd, komt niet alleen de kerk er bekaaid van af (wat ergens begrijpelijk is vanwege alle misbruikschandelen die aan het licht zijn gekomen), maar ook God is de grote boeman. "Kijk eens naar alle ellende in de wereld! Als God bestond..."  
Vaak zegt men dat God niet tegelijkertijd barmhartig kan zijn en ook almachtig, als Hij in Zijn alwetendheid foute keuzes van mensen gemaakt uit vrije wil toestaat, want dat is een oorzaak van een hoop ellende.  
Als God dan wel barmhartig zou zijn, dan is Hij niet almachtig. Hij kon het kwaat niet voorkomen, zo zegt men.  
Tot slot, als zou God dan niet alwetend zijn. Hij wist dus niet det mensen foute keuzes zouden maken.  

Echter, als we deze logica zo zwart-wit zouden doorvoeren en God dus wel alwetend, almachtig en barmhartig is en daarmee al het kwaad voorkomt, heeft de mens wil meer. Hier maakt men mijn inzien de fout door barmhartigheid/liefde op één lijn te zetten met het voorkomen van fouten. Is het niet veeleer liefde om mensen de kans te geven te leren van hun fouten? Fouten die door God ons in de Bijbel zijn meegedeeld en ook door Hem vergeven willen worden. Het laten leren van fouten doe je als ouder toch ook in de opvoeding? Iemand laten leren van zijn fouten staat gelijk aan iemand corrigeren en corrigeren gebeurt mijn inziens vanuit liefde. Je zegt wat fout is en wat wel goed is en waarom en verbindt er een consequentie aan. Immers zonder consequenties zijn mensen niet geneigd om te luisteren. Daarom hebben we toch ook wetgeving met gevangenissen? Straf is en correctie, maar niet elke correctie is en straf. Verder vergeldt God niet zolong wij mensen leven anders zouden we de dood allang gestorven zijn (Gen. 2:17). Dankzij Gods genade in Jezus corrigeert en straft Hij, maar vergeldt Hij niet zolang wij leven.  Tot slot is een straf en een correctie geen vergelding of wraak.  

Hierop reageert men vaak met de vraag waarom God ons dan niet perfect heeft gemaakt? Het is toch belachelijk om vrije mensen foute keuzes te laten maken en vervolgens naar de hel te sturen?  
Ten eerste is de mens perfect gemaakt +/-4000 vChr. Ten tweede als wij mensen perfect zouden zijn en dus geen fouten kunnen maken, dan zijn we praktisch robots. Dat was Gods bedoeling niet. God wil liefde uit vrije wil van de mens naar Hem toe. Als er maar één keus is, is er sprake van dwang en kan er geen liefde zijn. De hel is ook meer dan rechtvaardig voor wie gewaarschuwd is en niet heeft geluisterd.  

Een tweede reactie is, dat God wreed zou zijn vanwege onschuldige oorlogsslachtoffers en kinderen die aann leukemie lijden.  
Ten eerste vind in het ongepast om de verantwoordelijkheid van de mens die de oorlog begon en daarmee onschuldige slachtoffers maakte te verleggen naar of af te schuiven op God. Waar is de verantwoordelijkheid van de mens.  
Ten tweede, iedereen is zondig en daarmee schuldig (Zie Ps 32:10). Sterker nog sinds de zondeval is de mens van nature geneigd om kwaad te doen, zie ook de volgende vragen en antwoorden uit de Heidelbergse Catechismus.  
Zondag 3 vr. & antw. 6 vraagt: "Heeft dan God den mens also boos en verkeerd geschapen?" Het antwoord luidt: "Neen hij; maar God heeft den mens goed en naar Zijn evenbeeld geschapen, dat is in ware gerechtigheid en heiligheid, opdat hij God zijn Schepper recht kennen, Hem van harte liefhebben en met Hem in de eeuwige zaligheid leven zou, om Hem te loven en te prijzen."  
Zondag 3 vr. & antw. 7. " ... dat wij allen in zonden ontvangen en geboren worden." (Ps. 51:47)  
Zondag 4 vr. & antw. 9: "Doet dan God den mens niet onrecht, dat Hij in Zijn wet van hem eist wat hij niet kan doen?" Ook hier luidt het antwoord: "Neen hij, want God heeft den mens alzo geschapen, dat hij dat kon doen; maar de mens heeft zichzeflen en al zijn nakomelingen, door het ingeven des duivels en door moedwillige ongehoorzaamheid, van deze gave beroofd."  
Tot slot vr. & antw. 11: "Is dan God ook niet barmhartig? God is wel barmhartig, maar Hij is ook rechtvaardig, daarom eist Zijn gerechtigheid dat de zonde, welke tegen de allerhoogste majesteit God gedaan is, ook met de hoogste, dat is met de eeuwige straf aan lichaam en ziel gestraft worde."  
Als je dit zo leest zouden we ons dus veeleer over het goede moeten verbazen dan over het kwade. Het is het gezien onze zondigheid nog mogelijk dat er goed is? Alleen dankzij God.  
Ten derde denken wij mensen, mijn inziens, veel te individualistisch en op korte termijn. Op de vraag, wie schuldig is om de blindheid van de blindgeborene in Joh. 9  gaat Jezus niet in. Het goot on Gods grotere geheel, namelijk dat Gods grootheid getoond kan worden. Ook in Lukas 13:1-5 gaat Jerus niet in op de onschuldige slachtoffers van en aardbeving en een moordlustige Pilatus. Jezus zegt hier dat het gebeurd is, zodat de andere mensen zich bekeren tot God. Zie ook Openbaring 9:20-21 en 16:21 waarin mensen omkomen, maar de overgeblevenen zich niet bekeren. Verder bidt ook Daniël in Daniël 9 voor de schuld van het volk alsof het zijn eigen schuld is. Ook is het hele volk de pineut inclusief onschuldigen dus, toen Achan gezondigd had (Joz. 17).  
Wie zegt dat God wreed is als Hij een kind door middel van leukemie uit het leven rukt? Misschien bespaart Hij het kind wel en hoop ellend of iets dergelijks in zijn verdere leven. God ziet het grotere plaatje, wij niet. Het getuigt nogal van hoogmoed om als niet-alwetende mensen een alwetende God ter verantwoording te roepen (zie o.a. Job 33:12). Het feit dat wij het goede niet zien, wil niet zeggen dat het er niet is. Mijn eigen ervaring is dat je vaak het goede pas later gaat zien. Op het moment zelf mopper je, ben je ontevreden over hoe het allemaal gaat. Achteraf zie je vaak Gods zegeningen door het donkere heen. De wijze lessen die geleerd zijn; de nieuwe inzichten die je kreeg; de verandering in gedrag en denken die God nodig vond. Wat een vrede en rust en blijdschap kreeg je/ik terug voor al dat gemopper over de situatie.  

Uiteindelijk zegt men dan vaak: "Ik wil geen God boven mij Die mij de wet voorschrijft." Dat is nu net het probleem zoals beschreven staat in Genesis 3. De mens wilde zoals God zijn, kennende het goede en het kwade. Wel cynisch dat dezelfde mensen die baas in eigen hart willen zijn, wel een overheid boven zich tolereren die hun de wet voorschrijft en wel ouders hebben die ze gehoorzamen. Kennelijk wíl men geen God en daarom maken we Hem maar verwijten, niet beseffend dat men juist zijn bestaan hierdoor te meer bevestigen. Laten we ons overgeven aan Zijn regering in ons aller leven. Dat maakt dingen niet minder pijnlijk, verdrietig of moeilijk, maar dat maakt het leven nu en in der eeuwigheid uiteindelijk wel stukken beter. Het is geen oplossing op het 'waarom', maar wel een 'daarom' voor het eeuwig leven.  
