---
title: God die ons beschermt
date: 2025-05-22
description: Een gedicht over in wiens schaduw we willen staan
---

# God Die ons beschermt

Hoe mooi om de nacht te zien overgaan in de ochtendschemering.  
Hoe heerlijk om de zon te zien opkomen - maar  
wat kan een zomerzon verzengend zijn, en  
wat verlangt men dan naar schaduw.  
Velen willen graag voortdurend in de spotlights staan.  
Echter, wat is de prijs om op die weg door te blijven gaan?  
Verlies van eigenwaarde, en ook  
boosheid en frustratie omdat mensen je genadeloos 'afbranden'.  
Dat dan het volgende heel goed moge landen:  
ga je levensweg verder met God.  
Sta daar voor open - en je zult merken: dat is een genot.  
In moeilijke tijden (nee, altijd) kunnen we schuilen bij de hemelse Vader  
en vinden we rust 'in de schaduw van de Almachtige'.  
Al sta je aan de rand van de maatschappij,  
let dan op Gods beschermende hand in je leven  
en ervaar de intense liefde van Hem  
Die jou een verkwikkende 'schaduw' wil geven.  
