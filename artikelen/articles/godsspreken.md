---
title: Hoe God tot een mens kan spreken
date: 2025-11-02
description: Over de verschillende manieren van Gods spreken naar de mens
---

# Hoe God tot een mens kan spreken  

Het spreken van God blijft vaak een moeilijk, of in elk geval een lastig onderwerp binnen verschillende kerken. Waar de één de ander nog net niet beticht van het horen van stemmen en alleen blijft bij het Woord van God, is de ander nog net niet als geestelijk dood omschreven. Nu, deze tegenstelling is vrij zwart-wit en doet zeker niet recht aan de werkelijkheid. Toch denken we als christenen misschien af en toe onbewust wel in deze richting over elkaar.  

Hieronder geef ik kort wat gedachtes en eigen ervaringen weer. Het verstaan van Gods stem hoeft helemaal niet zo mystiek, vaag of moeilijk te zijn. Het is niet iets bijzonders dat ooit lang geleden alleen maar voor de profeten van het volk Israël gold. Gods stem is nog steeds te verstaan. We zijn immers mensen gemaakt naar Gods beeld én gelijkenis. "Alzo werd de mens tot een levende ziel" zegt Genesis 2:7 dankzij het feit dat de Heere "in zijn neusgaten geblazen had den adem des levens." Elk mens heeft dus zijn ziel, leven, zelf, persoon, verlangen, begeerte, emotie en passie van God in zich gekregen, want dat is wat het Hebreeuwse לְנֶ֥פֶשׁ חַיָּֽה inhoudt. We staan in connectie met God, elk mens.  

Eén van de bekenste manieren die God volgens velen gebruikt, is het spreken door Zijn Woord, doelend op de Bijbel. Veel christenen worden door God voorzien van Bijbelteksten. Echter denk ik dat er een uitnemender weg is. Nu is het alsof je geliefde die naast je op de bank zit in plaats tegen je te praten constant een eerder gestuurd Whatsapp-bericht opnieuw verstuurd. Dat zou toch gek zijn... Toch verwachten velen dat God alleen maar hiertoe in staat is. Het is alsof God Zijn spraak heeft verloren zo'n 2000 jaar geleden. Verder schreef iemand ook eens dat op deze manier voor elke situatie een tekst uit het hoofd moet leren, zodat je die kan toepassen of de situatie. Het gevaar hier bij bestaat dat je jezelf iets aanpraat. Wilde ik zelf dat deze Bijbeltekst met kracht tot mij kwam, omdat ik het nu wel erg goed kan gebruiken of was het daadwerkelijk God die sprak. Gods spreken door louter Bijbelteksten werkt voor mij ook niet. Ik weet er teveel. Ik zou geen zekerheid kunnen hebben over wie het nu sprak God of ik in mijn eigen gedachten. Ik wil kunnen zeggen: "Ik roem in God; ik prijs 't onfeilbaar woord; Ik heb het zelf uit Zijnen mond gehoord; 'k Vertrouw op God, door gene vrees gestoord;"  

Een tweede manier van Gods spreken is wat ik noem: het leiden van je gedachten. Vaak uit ik mijn frustratie, problemen, vragen al dan niet hardop of fluisterend naar God toe. Waarbij ik het gesprek met Hem aanga. Als reactie op mijn gedachten laat God mij datgene denken wat ik nodig heb. Op andere momenten ben ik met iets compleet anders bezig dan mijn probleem van de vorige dag of eerder die dag en moet ik ineens aan iets denken wat een perfecte oplossing is voor dat probleem. Andere momenten zijn als ik in gesprek ben met iemand of tegen anderen zonder anderen tegen mezelf aan het preken ben en ik op de geniaalste gedachten of voorbeelden gebracht wordt. Een simpele vraag of het toch niet je eigen gedachten zijn, is: "Breng me dit dichter naar God en is het in overeenstemming met de Bijbel?" Mijn ervaring bij de genoemde momenten is dat de gedachten in overeenstemming met de Bijbel zijn. Hierbij wil ik wel opmerken dat God me vaak op Bijbelteksten wijst. Tegelijkertijd is het niet uitsluitend een Bijbeltekstenwaterval.  

Een derde manier waarop God tot mensen wil spreken, is door middel van men intuïtie of geweten noemt. Dit spreken van God vindt plaats vlak voor een gebeurtenis of handeling die ik wil doen. Vaak zijn het "niet doen"-waarschuwingen, maar soms ook niet. Vaak is het ook dat ik iets wel moet doen wat ik eerst niet van plan of dat iets op een bepaalde manier moet doen. Dit gehoorzamen vind ik soms moeilijk vooral als het gaat om ingesleten of "automatische" gedragspatronen die God veranderd wil hebben en waarvan je weet dat het niet goed is wat je nu doet of hoe je het doet.  

Een vierde manier van Gods spreken is door middel van dromen en visioenen. Calvijn zegt hierover dat dit tot de voltooid verleden tijd behoort. Echter, vooral op plekken waar de toegang tot de Bijbel moeilijk is, gebruikt God deze vorm. Lees maar eens de vele getuigenissen van bekeerde moslims. (zie ook: Nabeel Quershi, *Ik zocht Allah en vond Jezus*.) Deze manier van Gods spreken bij voorbaat afschepen is mijn inziens hetzelfde als het kind met het badwater weggooien, omdat er van zoveel dromen en visioenen wordt gezegt dat ze van God komen terwijl ze toch vrij zeker niet bij Hem vandaan komen.  

Tot slot denk ik dat God ook nog wel eens door mensen kan spreken. Denk aan een preek van de dominee of voorganger die klonk alsof het aan jou gericht was. Mijn ervaring is ook dat een simpele vraag van zelfs een ongelovige mij dichter bij God kan brengen. Soms voelt dat wel bijna alsof God mij terecht wijst en zegt: "Als je niet naar Mij wil luisteren of geloven, misschien dan wel via een ander." Verder het ook zijn door een gedachte van de schrijver van een boek dat je leest. 

Ik hoop dat ik u en jou als lezer hiermee naar of dichter naar God toe kan brengen. Er is niets zo zalig als een levende Goddelijke relatie te hebben.
